# -*- mode: mandoku-view; -*-
#+TITLE: 莊靖集
#+DATE: 2015-08-25 00:08:23.059433
#+PROPERTY: ID KR4d0419
#+PROPERTY: BASEEDITION WYG    
#+PROPERTY: JUAN 目録
<pb:KR4d0419_WYG_000-1a>¶
欽定四庫全書　　　　　集部五¶
　莊靖集目録　　　　　　别集類四(金/)¶
　　巻一¶
　　　古賦¶
　　　四言古詩¶
　　　五言古詩¶
　　　七言古詩¶
　　巻二¶
<pb:KR4d0419_WYG_000-1b>¶
　　　五言律詩¶
　　　七言律詩¶
　　巻三¶
　　　五言絶句¶
　　　六言絶句¶
　　巻四¶
　　　七言絶句¶
　　巻五¶
<pb:KR4d0419_WYG_000-2a>¶
　　　七言絶句¶
　　巻六¶
　　　七言絶句¶
　　巻七¶
　　　樂府¶
　　巻八¶
　　　序¶
　　　傳¶
<pb:KR4d0419_WYG_000-2b>¶
　　　譜¶
　　　記¶
　　巻九¶
　　　碑銘¶
　　　贊¶
　　　啟¶
　　　牓¶
　　　青詞¶
<pb:KR4d0419_WYG_000-3a>¶
　　巻十¶
　　　祭文¶
　　　疏¶
　　　表¶
　　　上梁文¶
　　　雜著¶
　　　　(臣/)等謹按莊靖集十巻金李俊民撰俊民字¶
　　　　用章澤州人少通程氏之學承安五年以經¶
<pb:KR4d0419_WYG_000-3b>¶
　　　　義舉進士第一應奉翰林文字未幾棄官教¶
　　　　授南遷後隠於嵩山自號鶴鳴道人元世祖¶
　　　　以安車召見仍乞還山卒賜諡莊靖先生集¶
　　　　凡詩七巻文三巻嘗為澤州守段正行所刋¶
　　　　行長平李仲紳等為之序明正徳間郡人李¶
　　　　瀚重付諸梓今板巳久佚所存祇抄本而巳¶
　　　　俊民抗志遯荒不縻好爵出處之際能潔其¶
　　　　身集中於入元後祇書甲子隠然自比陶潛¶
<pb:KR4d0419_WYG_000-4a>¶
　　　　故所作詩類多幽憂激烈之音繫念宗邦寄¶
　　　　懐深逺不徒以清新竒傑為工文格沖澹和¶
　　　　平具有髙致亦復似其為人雖博大不及元¶
　　　　好問而生平志節約畧相等實可謂無愧所¶
　　　　學者矣詩末間有注語序不言何人所加殆¶
　　　　即俊民所自注歟乾隆四十一年十月恭校¶
　　　　上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0419_WYG_000-4b>¶
　　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0419_WYG_000-5a>¶
莊靖集原序¶
夫水之有源也始焉濫觴其流不已𣲖而為川匯而為¶
澤㑹而為江豬而為海波瀾呑吐乾溢如一乾坤涵浸¶
古今不竭噫觀水者觀至于海觀止矣然後乃知其水¶
之有源也若夫雨集而溝澮盈潦停而蹄涔漲朝滿夕¶
除涸可立待是惡足以為水哉學之有本亦猶是也韻¶
而為詩章聲而為樂府律而為詞賦廣而為騷雅其文¶
愈𢎞其筆愈雄其篇愈鉅其詞益富葢有本者之如¶
<pb:KR4d0419_WYG_000-5b>¶
是其視落霞秋水畏日薰風一聨一詠雖膾炙人口然¶
器小易盈敵大則怯是惡足以為學哉吾鄉李用章先¶
生粤自弱冠以明經擢第為天下甲爾後仕官數竒積¶
年不調先生雅志亦厭於乾役恬於學問自初筮仕距¶
今四十餘年手不釋巻經傳子史百家之書無不硏究¶
其學之有本可知矣故其作為文章句句有根源字字¶
有來歴格老而意新辭經而㫖逺不涸不竭其汪洋之¶
學海歟郡牧叚正卿公退之暇一日召諸士大夫謂之¶
<pb:KR4d0419_WYG_000-6a>¶
曰澤雖巖邑俗尚儒風今桑田更變桂樹凋零幸有狀¶
元先生在是天之未䘮斯文於吾地也使其平昔著述¶
秘而不揚我軰不厚顔乎遂裒集其文募工鋟木以夀¶
其傳可謂賢於用心矣豈特此耳又能重賁大成之像¶
復新立道之堂給田以贍學校蠲役以優鄊秀此一舉¶
也衆美具焉自今以始吾道有所宗主可無慶乎故喜¶
而道其實嵗次單閼三月哉生明長平李仲紳敬序¶
好古樂道之士作為文章豈偶然哉蓋感物即事傷時¶
<pb:KR4d0419_WYG_000-6b>¶
懷舊陶寫藴奥之情涵泳無窮之意千態萬狀卒歸于¶
堯舜禹湯周孔授受服行之實學者仰之若泰山北斗¶
噫非極深造之妙者莫能至焉鶴鳴老人吾鄊之巨儒¶
國朝之名士也經學傳家尤長於禮未及壯嵗擢進士¶
第一時方顯用勇退居閒朝經暮史冥搜隠索四十有餘¶
年其徳行文學庻幾乎古雖片言隻字亦必有㨿如太¶
羮𤣥酒有典則而無浮華一時文士靡不推讓郡侯叚¶
公鋭意文事時與士大夫會于錦堂乃鳩集先生近年¶
<pb:KR4d0419_WYG_000-7a>¶
著述得詩賦古文僅千餘篇合為十巻鏤板以傳僕忝¶
預席末雖不能增日月之光詎可無言故引之王特升¶
序¶
夫文之為文其來尚矣與造化一氣俱生者也日月照¶
臨星辰輝映天之文也山川流峙草木敷榮地之文也¶
人得天地之秀而為萬物之靈有仁義禮智以根於心¶
故觸物感情發而為言無非天下之至文也如風行水¶
上自然而然固非有力者之所强能亦豈徒吟詠風景¶
<pb:KR4d0419_WYG_000-7b>¶
模寫物象而已哉將以經天緯地厚人倫羙教化貫乎¶
道者也先生世家濩澤唐韓王元嘉之裔生而聰敏㓜¶
而能文弱冠而魁天下蓋以學問精勤耽玩經史諸子¶
百家無不硏究故其文章典贍華實相副字字有源流¶
句句有根柢格律清新似坡仙句法竒傑似山谷集句¶
圓熟脉絡貫穿半山老人之體也雄篇鉅章奔騰放逸¶
昌黎公之亞也小詩高古涵蓄尤有理致而極工巧非¶
得天地之秀其孰能與於此先生平昔著述多矣䘮亂¶
<pb:KR4d0419_WYG_000-8a>¶
以來蕩析殆盡此特晚年㳺戯之緒餘耳每一篇出士¶
大夫爭傳寫之第以不見全集為恨耳錦堂主人崇儒¶
重道待先生以忠厚迺與諸同道購求散落篇什募工¶
鋟木用廣其傳使國人有所矜式門下劉公濟之君祥¶
仲寛姚子昻左右其事未百日而工畢瀛乆䝉先生教¶
載仍嘉錦堂之好事不揆荒蕪姑道其梗槩云爾余月¶
初吉劉瀛序¶
史稱唐文三變至韓昌黎而後稍稍可述誠確論也以¶
<pb:KR4d0419_WYG_000-8b>¶
其當世文世類皆流於一偏如白樂天之平易李長吉¶
之放逸孟東野之酸寒賈浪仙之窮苦是豈不欲去其¶
偏而就其全乎蓋以平日所賦之性所養之氣所守之¶
學迂踈局促執之而不能變之耳唯韓昌黎則不然中¶
正之學發為文章粹然一出於正其於觴詠之間給談¶
笑助諧謔叙人情狀物態鈎𤣥提要㨿古論今左右逢¶
原意各有寓為時人之宗師豈一偏之所能囿哉我鶴¶
鳴先生今之昌黎公也其出處事業自有年譜徳行才¶
<pb:KR4d0419_WYG_000-9a>¶
學自有公論雄文傑句板行于世名儒鉅公又從而備¶
序之尚何待僕之諜諜也然承先生之教㳺先生之門¶
誦其詩閲其文者三十餘年矣覩兹偉事安敢黙然姑¶
道其萬一亦涓塵禆益之意也故喜而書之癸夘年四¶
月朢日門人史秉直謹序¶
